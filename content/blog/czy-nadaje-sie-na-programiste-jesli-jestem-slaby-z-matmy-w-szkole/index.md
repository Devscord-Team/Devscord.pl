---
author: "Marcin Bigos"
title: Czy nadaję się na programistę, jeśli jestem słaby z matmy w szkole?
date: "2019-10-10T07:40:32.169Z"
description: Dość kontrowersyjny temat, więc całkiem możliwe, że wiele osób będzie miało inne zdanie na ten temat... lub to samo, ale opisywane innymi słowami. Temat dotyczy matematyki, której wymaga od nas szkoła.
---

Dość kontrowersyjny temat, więc całkiem możliwe, że wiele osób będzie miało inne zdanie na ten temat... lub to samo, ale opisywane innymi słowami. Temat dotyczy matematyki, której wymaga od nas szkoła.

## **Programista, który nie umie matematyki nigdzie nie zajdzie!**

To zdanie możemy usłyszeć od wielu osób podczas naszego rozwoju jako programista.

- Rodzina
- Nauczyciele
- Znajomi
- Inne osoby, które nie zajmują się programowaniem

Dzieje się tak głównie dlatego, że programowanie jest kojarzone przez społeczeństwo na równi z matematyką, tak samo, jak ma to miejsce z przykładowo fizyką. Możliwe, że ma na to wpływ historia informatyki, kiedy wszystko to, czego używamy obecnie było dopiero tworzone i ludzie musieli używać skomplikowanych mechanizmów znanych z matematyki, aby to wszystko w ogóle działało. Aktualnie praca przeciętnego programisty (pomińmy tych, których praca oparta jest o sztuczki matematyczne), to w większości łączenie różnych elementów, aby nadać wartość biznesową. Można rozumieć to tak, że przepisujemy do aplikacji różnego rodzaju procesy, które zachodziły w firmie i wydawała na to zbyt dużo pieniędzy, więc chcą to zautomatyzować za pomocą naszej aplikacji. Przykładem takiego procesu może być klasyczny przykład wystawiania faktur i rachunków. W firmie wyglądało to tak, że

1.  Pracownik musi wejść do historii zamówień
2.  Następnie musi przepisać to do szablonu dokumentu, pamiętając o tym, że dokument ostatecznie musi wyglądać dobrze
3.  Kiedy dokument będzie gotowy, pracownik musi stworzyć z tego dokument pdf i wysłać go do klienta
4.  Po wysłaniu pracownik musi odznaczyć to zamówienie jako "z wysłaną fakturą"

I tak z każdym zakupem/serią zakupów... nie dość, że męczące dla pracownika, to jeszcze zajmuje dużo czasu, w którym ten pracownik mógłby robić cos innego. Dlatego firma płaci programiście za zrobienie aplikacji, która

1.  Pobierze dane z bazy/excela
2.  Wygeneruje odpowiedni dokument w formacie pdf
3.  Zwróci ten plik
4.  Zaznaczy w bazie, że plik został wysłany na podany adres

Jak widzisz, sam proces jest bardzo podobny, można powiedzieć, że cała praca pracownik została krok po kroku przeniesiona do komputera. Tak właśnie działa programowanie, chodzi o przenoszenie do komputera tego, co normalnie człowiek musiał robić ręcznie... i zajmowało to bardzo dużo czasu. Większość aplikacji biznesowych jest złożona z właśnie takich elementów. Mamy gotowy schemat, który wcześniej musiał wykonywać człowiek, uznaliśmy się, że da się ten mechanizm przenieść do komputera... programista ma co robić, a firma oszczędza masę pieniędzy na czasie swoich pracowników. Pomyśl co by było, gdyby w wielkich sklepach internetowych, każda faktura musiała być wysyłana na adres e-mail ręcznie przez pracownika. A takich mechanizmów, które można uprościć jest bardzo dużo, w wieku firmach.

## **Czym jest matematyka?**

Matematyka jest ważna w programowaniu, jednak nie chodzi o matematykę szkolną. Żeby to uprościć, posłużę się definicją z [wikipedii](https://pl.wikipedia.org/wiki/Matematyka).

> Nauka dostarczająca narzędzi do otrzymywania ścisłych wniosków z przyjętych założeń, zatem dotycząca prawidłowości rozumowania. Ponieważ ścisłe założenia mogą dotyczyć najróżniejszych dziedzin myśli ludzkiej, a muszą być czynione w naukach ścisłych, technice, a nawet w naukach humanistycznych, zakres matematyki jest szeroki i stale się powiększa.

Jak możemy to rozumieć? Znając życie, każdy rozumie to trochę inaczej, ale chyba w jednym wszyscy się zgodzimy. Matematyka oznacza logiczne myślenie... patrząc po definicji nie muszą to być operacje na liczbach, wystarczy, że będą to operacje wymagające analitycznego myślenia. To, że słabo radzisz sobie z matematyką w szkole nie musi oznaczać, że jesteś słaby z analitycznego myślenia... to oznacza tylko, że jesteś słaby z matematyki szkolnej, idąc dalej można powiedzieć że jesteś słaby z liczenia, ale to nie sprawia, że nie możesz być dobrym umysłem ścisłym. Dlaczego tak uważam? Sam jestem takim przypadkiem jak pewnie bardzo dużo osób. Muszę się przyznać, że odkąd poszedłem do 4 klasy podstawówki, co roku mam problemy ze zdaniem z semestru na semestr, z klasy do klasy. Co prawda nigdy nie miałem poprawki w sierpniu, ale praktycznie zawsze muszę poprawiać oceny na koniec semestru/roku, żeby w ogóle zaliczyć, a raz poprawiałem semestr (w 2 klasie technikum), bo ostatecznie nie udało mi się wszystkiego zaliczyć. A z jakiegoś powodu mój rozwój w programowaniu szedł dość szybko, nie miałem większych problemów z różnymi wzorcami, elementami języka... można powiedzieć, że dużo potrafiłem zrozumieć „na pierwszy rzut oka”, po prostu patrząc na kod i wyciągając wnioski, jakie są zależności między czym a czym. Bardzo prawdopodobne, że z takimi operacjami na liczbach mam problemy, bardzo możliwe, że po prostu matematyka szkolna mnie po prostu nudzi, a operacje na zdarzeniach są dla mnie ciekawe. Podsumowując, jeśli w szkole masz słabe oceny z matematyki, to całkiem możliwe, że jesteś takim przypadkiem jak ja. Jesteś dobry w analizowaniu różnych zależności, jesteś w stanie myśleć nad przebiegiem różnych zdarzeń... ale nie lubisz liczb, a w szkole na matematyce skupiamy się na liczeniu.

## **Bonus**

To jest część posta, którą nie chciałem mieszać ci w głowie, nie chciałem, żeby droga od początku do końca zajęła ci bardzo dużo czasu. W tej części chciałbym poinformować cię, że przykład z generowaniem faktur był przykładem bardzo uproszczonym, w rzeczywistych projektach zadania potrafią być bardziej rozbudowane, ale nie oznacza to, że bardziej skomplikowane. Są przykładowo takie mechanizmy biznesowe jak podejmowanie decyzji, gdzie „na wejście” dostajemy kilka danych i na ich podstawie musimy podjąć decyzję biznesową. Przykładem takiego mechanizmu może być system rozstrzygania o zwrotach produktów, w sklepie internetowym. Gdzie na podstawie daty zakupu, opłacalności, która wynika kosztów transportu, wartości zakupu i typu produktu, musimy zadecydować czy chcemy produkt zwrócić automatycznie, czy chcemy automatycznie go nie zwracać, czy chcemy oddać go do ręcznej kontroli. Innym przykładem może być system szukania najbardziej opłacalnej opcji transportu, gdzie na podstawie wielu danych musimy wybrać najlepszą z możliwych opcji. Oczywiście wszystkie te przykłady to często elementy, które już funkcjonują w firmie, są dobrze zaplanowane i dokładnie opisane. Naszym zadaniem jest tylko (i aż) przeniesienie tego na kod. Co niekoniecznie jest takie proste, biorąc pod uwagę wszelkie wzorce projektowe, czytelność kodu i zgodność z konwencjami użytymi w reszcie naszej aplikacji. Można powiedzieć, że aktualnie przeciętny programista bardziej potrzebuje znajomości różnego rodzaju wzorców i standardów, niż tej typowej matematyki. Dodatkowo jak pewnie zauważyłeś, w moim poście naprzemiennie mówię o matematyce jako o logicznym myśleniu i o tej matematyce szkolnej gdzie opieramy się na liczbach, co wiele osób zniechęca. W poście słowo „matematyka” ma znaczenie „myślenie logiczne” od chwili, w której przytoczyłem cytat z wikipedii. Wcześniej, przykładowo, gdy mówiłem o tej matematyce, o której mówią rodzice, nauczyciele, znajomi i inni ludzie, miałem na myśli matematykę szkolną, po której nas oceniają. „Przecież ty nie nadajesz się na programistę, bo ty co roku ledwo zdajesz z matmy”
