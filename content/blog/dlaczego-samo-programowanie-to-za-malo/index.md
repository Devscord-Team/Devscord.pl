---
author: "Marcin Bigos"
title: Dlaczego samo programowanie to za mało
date: "2019-10-08T02:40:32.169Z"
description: Chcesz dowiedzieć się w jaki sposób popchnąć swój rozwój do przodu? Zapraszam do czytania!
---

Jeśli od jakiegoś czasu siedzisz w programowaniu, to na pewno zauważyłeś, że programistach i samym programowaniu krąży wiele mitów

- Jedni uważają, że programiści są aspołeczni
- Drudzy uważają, że do programowania niezbędna jest zaawansowana matematyka
- Jeszcze inni uważają, że programista **musi** mieć pasje
- Są też przeciwnicy mówiący że to przereklamowana praca, którą może wykonywać **każdy**

W każdym z tych mitów jest trochę prawdy, ale jeśli jesteś spostrzegawczy, to pewnie zauważyliście pewien wspólny element.
Tak! Każdy z wspomnianych mitów jest stwierdzeniem bardzo skrajnym.

- Programistom jest potrzebna matematyka? Tak, ale nie wszystkim
- Programiści są aspołeczni? Tak, ale nie wszyscy
- Programista musi mieć pasje? Nie musi tego kochać, ale musi mieć chęci do rozwoju, jeżeli chce zarabiać powyżej minimum

### Jest jeszcze jedno takie skrajne podejście o którym zaraz ci opowiem

A dokładniej (jak pewnie się domyślasz po tytule) chodzi tutaj o to, jak wygląda praca programisty.
To czym te osoby się zajmują i o czym większość osób uczących się programowania zapomina.

### Chodzi o to że... no właśnie

Praca programisty to nie jest tylko pisanie kodu, więc sama umiejętność pisania kodu nie będzie decydować o tym, jak bardzo wartościowy jesteś.
Oczywiście -> będzie ogromna różnica między osobą, która dopiero zaczyna i ledwo jest w stanie napisać pętle, a osobą która jest w stanie zapanować nad współbieżnością.

Jednak samo nauczenie się języka programowania w dobrym stopniu, co wcale nie jest takie trudne mając tyle poradników, kursów i nagrań z konferencji w internecie, jest bardzo proste.
Dlatego często podczas wykonywania projektów w pracy, wiedza dobrego juniora będzie bardzo porównywalna z wiedzą bardziej doświadczonego programisty -> mam tutaj na myśli wiedzę potrzebną w ponad 90% sytuacji które spotkamy w kodzie. Oczywiście będą momenty gdzie będzie potrzebna bardzo specjalistyczna wiedza z wąskiego zakresu, ale te sytuacje zdarzają się dużo rzadziej... na tyle rzadko, że firmom by wystarczyło dużo mniej doświadczonych programistów, którzy przecież tak dużo kosztują!

## A więc jakie umiejętności są cenione u programistów, poza programowaniem?

Przeanalizujmy to, o czym wspomniałem wcześniej, jednak nie dokończyłem.
Co tak właściwie robi programista podczas swojego dnia pracy?

- Planowanie wykonania zadania
- Przewidywanie możliwych problemów
- Zadawanie odpowiednich pytań, żeby zebrać pełne informacje
- Szukanie informacji pomocniczych w internecie, dokumentacji i kodzie aplikacji
- Sprawdzanie kodu innych programistów
- Kontakt z klientem (nie zawsze)
- Wykonywanie zadań

Jak widzisz, dość dużą część zajmuje nie samo pisanie kodu, ale analiza wymagań, wszelkie dowiadywanie się co trzeba zrobić i bycie jak najmniej problematyczną osobą.
Jedną z cech dobrego specjalisty jest to, że nie marnuje czasu innych -> dobry specjalista powinien przeanalizować co trzeba zrobić, pomyśleć co może sprawić problem, przepytać klienta lub inną osobę mającą wiedzę o tym co ma być zrobione...
I oddać gotowe, prawidłowo zrobione zadanie.

Dlaczego? Spróbuj wcielić się w rolę menadżera projektu lub klienta.
Wolałbyś współpracę z osobą która rozumie co trzeba zrobić, a jak nie rozumie to zadaje pytania raz a konkretnie, czy współpracę z osobą, która co chwile lata do ciebie z pytaniami?
No... jeśli to są kluczowe pytania i problemy wynikające z zewnątrz, pewnie nikt nie uzna tego za coś złego -> a nawet to dobrze, że wolałeś zapytać zamiast samodzielnie podejmować kluczowe decyzje, które nie są twoją odpowiedzialnością.
Problem pojawia się w przypadku osób, które co chwile przychodzą z pytaniami, które były proste do przewidzenia, lub odpowiedź na nie jest łatwa do znalezienia.

Pamiętaj że czas innych osób też kosztuje, a często bardzo dużo.
Pamiętaj też, że odwrócenie uwagi na chwile może spowodować, że minie dłuższa chwila zanim ta osoba wróci do takiego skupienia na swoim zadaniu, jakie miała przed zadaniem tego pytania.

Także... pytania nie są złe, szczególnie w przypadku początkujących. Ale osoby doświadczone mają większe doświadczenie w zadawaniu pytań i odpowiednim analizowaniu wymagań, przez co trzeba poświęcać im mniej uwagi... i pieniędzy.

### Wykonywanie zadań też można rozbić na wiele elementów

Nie wiem co akurat ty masz w głowie myśląc "programowanie", jednak większość osób początkujących i tych z zewnątrz, ma na myśli sam język programowania.
Dużo osób jest zdania, że jak opanują dany język programowania, to całą sekcje **Wykonywanie zadań** będą mieć zaliczoną... no nie do końca -> przykład z samym językiem programowania już opisałem.
Sytuacji gdzie problem wynika z samej znajomości języka zdarza się bardzo rzadko, właśnie przez to, że w internecie jest dużo materiałów dobrej jakości.
(oczywiście pomijam tu przypadki osób początkujących, mówię jedynie z czego może wynikać ogromna różnica między ogarniętym juniorem a midem lub seniorem).

Do umiejętności programowania, poza samym językiem programowania można zaliczyć

- Znajomość wzorców projektowych, strukturalnych itd
- Wiedza jak działa kod "pod spodem"
- Świadomość dlaczego poprzedni programiści podjęli takie a nie inne decyzje
- Znajomość projektu w którym pracujesz
- Pisania kodu określonym stylem
- Praca z kodem innych programistów
- Pisanie kodu czystego i prostego kodu

Wszystko to dotyczy pisania kodu... jak się okazuje, znajomość samego języka programowania to za mało!
A nawet każdej z tych umiejętności da się znaleźć wyspecjalizowane książki i kursy
(niektóre z wymienionych są od siebie zależne, np jak znamy wzorce projektowe, to może być nam prościej zrozumieć kod innych itd).

## A czasami nawet znajomość to za mało!

Do pewnych tematów poza samą wiedzą "książkową", trzeba mieć jeszcze praktyczne doświadczenie.
Dlaczego? Często występuje tutaj pewien problem, jako osoby poznające na nowo dany temat, nie jesteśmy w stanie wskazać realnego zastosowania, gdzie akurat to rozwiązanie (a nie żadne inne) będzie tym najlepszym.
W skrócie -> dużo osób próbuje na siłę wpychać wszędzie narzędzia, których ostatnio się nauczyli, bo są nimi zafascynowani.

Dlatego aby móc nazwać się specjalistą w określonym temacie, potrzebujemy jeszcze doświadczenia, które najprościej będzie zdobyć... tu pewnie nikogo nie zaskoczę... nauką na błędach, czyli po prostu programowaniem, tworzeniem projektów w których eksperymentujemy z narzędziami.

### Świadomość to klucz do sukcesu

Raz słyszałem, że niektóre książki powinno się czytać 3 razy

- Kiedy poznajesz temat
- Kiedy masz trochę doświadczenia i zaczynasz dostrzegać kluczowe elementy, których wcześniej nie zauważyłeś
- Kiedy zepsułeś tak dużo projektów, że już wiesz przed czym autor chciał cię ustrzec... a ty bezmyślnie wpychałeś te rozwiązania wszędzie

Jak się nad tym zastanowisz... to w sumie tak wygląda zostawanie specjalistą w każdej z dziedzin.

- Najpierw uczysz się podstaw i wydaje ci się że twój pierwszy nauczyciel (nauczycielem może być też książka/blog/kurs online) jest mistrzem, i wie wszystko najlepiej
- Później trafiasz na inne materiały + masz trochę własnego doświadczenia, dostrzegasz inne sposoby myślenia i stajesz się coraz bardziej pewny siebie
- Na koniec, po wyniesieniu wniosków z wielu błędów, jesteś w stanie poradzić sobie w większości sytuacji

## A więc jak rozwijać się jako programista? Co powinienem robić?

Wymieniłem jakie umiejętności mają znaczenie w przypadku programistów oraz opisałem w jaki sposób wygląda zdobywanie doświadczenia (**zawsze!**).

Co możesz zrobić?

1.  Przejrzyj listy umiejętności które ci pokazałem
2.  Zastanów się z czego jeszcze nie czujesz się dobrze
3.  Zacznij się w tym rozwijać
4.  Czytaj tego bloga regularnie - będą się tutaj pojawiać porady na temat umiejętności o których ci powiedziałem... i nie tylko!

## Do zobaczenia przy następnym poście! Cześć!
