---
author: "Marcin Bigos"
title: Co zrobić, żeby motywacja do programowania wróciła?
date: "2019-10-15T06:40:32.169Z"
description: Czujesz, że dopadło to ciebie? Co prawda nie jestem psychologiem ani innym specjalistą, który ma papiery na pomaganie w takich kwestiach, jednak zdarzało mi się mieć okresy braku motywacji.
---

**Uwaga!** Podane przeze mnie powody i rezultaty są oparte o moje przeżycia i przemyślenia. To, że coś zadziałało na mnie, nie koniecznie będzie idealne dla ciebie, ponieważ możliwe, że twoje przyczyny różniły się od moich. Chociaż istnieje duża szansa, że nasze przyczyny są bardzo podobne.

## **Na pewnym etapie każdy z nas to przeżywa...**

## **Brak motywacji do swojego hobby...**

Czujesz, że dopadło to ciebie? Co prawda nie jestem psychologiem ani innym specjalistą, który ma papiery na pomaganie w takich kwestiach, jednak zdarzało mi się mieć okresy braku motywacji. To normalne, że po pewnym czasie tracimy motywację do czegoś, jeśli robimy to zbyt często. Istnieje duże prawdopodobieństwo, że twoim problemem jest zbyt duża ilość programowania. Stało się to w takim stopniu twoją codziennością, że nie czujesz już chęci do robienia tego dodatkowo, w „wolnym czasie”. Większość osób na pewnym etapie po prostu odpuszcza, uznają, że dane hobby się im znudziło i zajmują się czymś innym, nie ma w tym nic złego. Jednak z jakiegoś powodu wszedłeś na ten post i doszedłeś do tego momentu. Może to oznaczać (tak jak wspomniałem, nie jestem specjalistą), że jakaś część ciebie dalej czuje pasje do programowania... lub innego hobby (blog jest programistyczny więc przykłady będą związane z programowaniem, ale możesz je przenieść na dowolne inne zainteresowanie). Więc co może sprawiać, że mimo że chcesz programować, to nie czujesz do tego motywacji? Na pierwszy rzut oka irracjonalna sytuacja, jednak gdyby spojrzeć na to głębiej, można zauważyć pewną zależność.

## **Profesjonalizm != Zabawa**

Otóż to... co prawda nie dla każdego to nie jest zabawa, ale większość ludzi w codziennej pracy musi pisać kod dobrej jakości, który jest bezpieczny... a to stresujące. Jak dobrze wiemy, **stres != zabawa**. Co prawda nie zawsze jest to stres oparty o sytuacje w pracy, bardzo możliwe, że wszyscy są bardzo mili, zadania są dobrze dobrane do twojego poziomu, masz na nie aż za dużo czasu (tak jak w moim przypadku). Jednak będąc zawodowym programistą musisz pisać kod, który jest dobrej jakości, musisz myśleć nad bezpieczeństwem, nad jego jakością, wszystko musi być dobrze przetestowane. Dla wielu osób samo myślenie o tym, że nie mogą bawić się kodem, tylko muszą na każdym kroku trzymać się standardów, odbiera im zabawę. Kolejną cechą codziennej pracy jest powtarzalność. Co prawda nie zawsze, są projekty gdzie pisze się sporo nowych elementów... ale jak innowacyjnego oprogramowania byśmy nie pisali, zawsze ostatecznie skończy się to tak, że mamy dużo nudnej pracy. Bo a tu architektura jest rozbudowana i trzeba pisać dużo warstw. A tu kolejny model trzeba rozszerzyć. A tu nowego crud'a trzeba dodać. Jak dobrze wiemy, **monotonia != zabawa**.

## **A więc co jest twoim problemem?** **(prawdopodobnie)**

Według mnie najczęstszym powodem wypalenia jest wykańczający profesjonalizm... bo ile można pisać dobry kod, ile można pisać solidne aplikacje dla biznesów.

## **A jak to rozwiązać?**

Pamiętasz czasy, kiedy czułeś największą motywację do programowania? Prawdopodobnie to były początki, kiedy każdy klepał swoje małe proste projekty, gdzie nie zwracaliśmy uwagi na żadne z zasad pisania kodu... i się dobrze bawiliśmy! Wróć do tamtych czasów! Co prawda nie da się tak dosłownie, ale zawsze można zrobić to częściowo, na pewno w jakimś stopniu sprawi to, że motywacja wróci. Nie gwarantuje, że zajarasz się programowaniem tak jak podczas pisania pierwszych programów, kiedy towarzyszyła nam ogromna radość, gdy nasz podstawowy kalkulator działał, tak jak zaplanowaliśmy, ale za to mogę cie zapewnić, że taka zabawa z kodem doda ci motywacji.

## **Ale jak to zrobić? Przecież programować już umiem i to nie jest to samo...**

Niestety tutaj pojawia się pewien problem, ale da się go rozwiązać. Po prostu wybierz sobie inną dziedzinę programowania, coś, co będziesz poznawał od zera, gdzie będziesz widział efekty nauki, gdzie radość będą dawały ci małe sukcesy. Nie mam tu na myśli kolejnego frameworka, biblioteki, czy nawet języka... pójdź w nową dziedzinę. Jest ich dość dużo, ale z tych ciekawszych mogę polecić ci robotykę. Może masz znajomego, który zajmuje się elektroniką i zbudowalibyście razem robota. Może bawiłeś się kiedyś podstawową elektroniką/elektryką i kojarzysz podstawy, które w dodatku kiedyś sprawiały ci radość. A może nic nie ogarniasz poza tym, że w kablach płynie prąd. Niezależnie od tego, ciekawą opcją może być dla ciebie stworzenie czegoś własnego, w kompletnie nowej dziedzinie, co w dodatku będzie możliwe fizycznego dotknięcia. Przykładowo będziesz mógł pochwalić się swoim dziełem nietechnicznym znajomym! Jednak jeśli jesteś zdania, że robotyka nie jest dla ciebie, zawsze możesz spróbować czegoś innego. Przykładem mogę być ja — od jakiegoś czasu zainteresowany uczeniem maszynowym i data science. Co prawda nie jestem tutaj żadnym specjalistą od ML czy DS, ja się jedynie bawię i cieszę jak cokolwiek mi się uda... tak jak ty się tylko bawiłeś i cieszyłeś podczas początków programowania, kiedy miałeś do tego największą motywacją i cieszyłeś się z nawet najmniejszych sukcesów... które teraz niestety są codziennością.

## **A co z obecną karierą?**

To zależy od tego, jakim jesteś człowiekiem. Możliwe, że okaże się, że nowe hobby powiązane z programowaniem zainteresuje cie jeszcze bardziej niż obecna praca. Może się okaże, że powinieneś zostać... no nie wiem... specjalistą od big data, albo specjalistą od programowania urządzeń IoT. A może się okazać, że po chwili odetchnięcia od codzienności, wróci ci motywacja do niej. Próbuj, kombinuj, jeśli będziesz czuł, że coś sprawia, że jesteś szczęśliwy i dodatkowo rozwijasz się intelektualnie, to na pewno na tym nie stracisz.

## **Bonus — żyj zdrowo, jeśli nadal tego nie robisz!**

Dość ignorowanym elementem jest zdrowe życie, to ono w sporej sprawia, że mamy energie i chęci do życia. **Całkiem możliwe, że nie czujesz motywacji, bo twój organizm jest w słabej kondycji.** Staraj się odżywiać zdrowo, pić odpowiednie ilości wody, spać odpowiednią ilość godzin. Ogranicz cukier, kawę pij tylko gry to konieczne, staraj się zastąpić napoje czystą wodą (ilość zależna od masy ciała i tego, jak dużo się pocisz w ciągu dnia). A co najważniejsze, staraj się więcej ruszać, ćwiczyć. Nieważne co to będzie za sport, możesz robić pompki na podłodze, możesz biegać w wolnym czasie, możesz wychodzić na dłuższe niż zwykle spacery z psem. Dobierz aktywność do swoich możliwości, bo wiadomo, różni ludzie mają różne preferencje i różną ilość czasu w ciągu dnia. Tylko nie próbuj mi wmówić, że nie masz czasu nawet na to, żeby zrobić w ciągu dnia te 20 pompek albo 50 przysiadów, bo jakimś prawem udało ci się dojść do ostatnich już słów tego wpisu.
